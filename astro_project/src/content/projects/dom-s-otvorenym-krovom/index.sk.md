---
title: Dom s otvoreným krovom
description: Návrh nadštandardného domu pre troj- až štvorčlennú rodinu. Tvarovo kombinuje plochú vegetačnú strechu a trakt so sedlovou strechou s priznaným krovom v interiéri. Pri návrhu sme využili Habitat konfigurátor a po definovaní architektúry overili energetickú bilanciu domu na konkrétnej parcele.
tags: ["habitat-konfigurator"]
otherProjects: ["dom-s-pavlacou","dom-s-utulnou-terasou","moderna-vila-v-rusovciach"]
order: 13

vykurovanaPlocha: 126
uzitkovaPlocha: 158
pocetIzieb: 4
rozmeryDomu: 16,79m x 11,875m
---

Dom je nakonfigurovaný z troch traktov – základom je centrálna obývačka do tvaru L, na ktorú je napojený rodičovský trakt so samostatnou kúpeľňou a trakt pre deti a návštevy. Obývačka a jedáleň sú prestrešené sedlovou strechou s otvoreným krovom, čo robí z tohto priestoru unikátne srdce domu. Chodba v detskej časti domu je na obývačku napojená dvomi posuvnými dverami, ktoré pri otvorenej polohe vytvárajú dojem rozšíreného obytného priestoru. Z podlahovej plochy domu 126 m<sup>2</sup> tvorí vďaka dômyselnej dispozícii chodba len 8 m<sup>2</sup>, a aj tie sú využiteľné ako spoločný šatník alebo úložný priestor. Priestranná krytá terasa ponúka široké využitie a vďaka analýze tienenia vieme, že pri tejto orientácii hlavných presklení neuberá domu nadmerne veľa solárnych ziskov.

Návrh domu vznikol s využitím služby <strong>Habitat konfigurátor</strong>. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať.


