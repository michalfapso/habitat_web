---
title: Dům s <br>městským nádechem
description: Návrh stylového bydlení pro pěti- až šestičlennou rodinu. Pomocí Habitat konfigurátoru jsme vytvořili dvoupodlažní městskou vilu s luxusními detaily a nevšedním půdorysem, který nabízí bohatý výběr výhledů do zahrady a venkovních pobytových ploch. Na fasádě je použita kombinace cihlového obkladu s bílou omítkou, doplněnou antracitovými rámy oken.
tags: ["habitat-konfigurator"]
order: 16

vykurovanaPlocha: 174
uzitkovaPlocha: 174
pocetIzieb: 7
rozmeryDomu: 17,85 x 14,8m
---


Dům je nakonfigurován ze dvou traktů, které se setkávají ve vstupních prostorách a vytvářejí půdorys ve tvaru L. Na pozemek je osazen v jiho-západní orientaci směřujíc hlavní prosklení na společnou terasu a výhled do zahrady. Dispozice domu je rozdělena na společenskou a soukromou zónu. 

Trakt soukromé zóny je rozvržen částečně na dvou podlažích - s pracovnou, schodištěm a hygienickým zázemím umístěným prakticky v blízkosti vstupních prostor. Obsahuje tři dětské pokoje, pokoj pro hosty a nadstandardní ložnici se samostatnou koupelnou a šatnou. Zatímco pokoj pro hosty a pracovna jsou orientovány do ulice, všechny ostatní prostory mají prosklení směřující na jih do zahrady. Pokoje na druhém podlaží mají přímý přístup na podélný balkon, který prochází před celou jižní fasádou a svou hmotou chrání okna v přízemí před vysokým letním sluncem. 

Společenskou zónu tvoří velký prostor obývacího pokoje s kuchyní a jídelnou, který je prosklením propojen se zahradou a krytou terasou. Ta je přístupná i z chodby v soukromé zóně, kterou zároveň nadstandardně prosvětluje a opticky zkracuje. Umístěním kryté terasy v srdci dispozice je vytvořen útulný pocit poloatria a maximálního soukromí. Terasa je překryta bioklimatickou pergolou s otočnými lamelami, takže v případě potřeby umí propouštět rozptýlené světlo hluboko do interiéru domu. Všechna prosklení směrem do zahrady mají nadstandardní výšku, která navazuje na hmotu balkonu. 

Návrh domu vznikl s využitím služby <strong>Habitat konfigurátor</strong>. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí na daný půdorys, neváhejte se ozvat.