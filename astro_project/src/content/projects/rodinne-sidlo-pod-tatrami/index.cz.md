---
title: Rodinné sídlo <br>pod Tatrami
description: Ideová studie rozsáhlého sídla přímo u turistického chodníku do jedné z dolin Slovenského Ráje. Klienti nás oslovili ohledně přepracování architektonické studie, se záměrem ověřit si odlišný přístup k zadání – s důrazem na energetiku a současný architektonický styl.
tags: ["domov-na-mieru"]
otherProjects: ["rodinny-dom-l-v-seredi","vila-s-akvariom-pri-brne","dom-s-otvorenym-krovom"]
order: 27

vykurovanaPlocha: 433
uzitkovaPlocha: 631
pocetIzieb: 5
pocetIziebSuffix: + wellness
lokalita: Spišské Bystré, okres Poprad
---

Mezi hlavní negativa původního návrhu patřila míra architektury, která nereflektovala charakter a drobnokresbu okolního přírodního prostředí. Vstupovala do něj 60m dlouhým objektem, kompaktně zastřešeným valbovou střechou. Ozvláštnění monotónních fasád bylo řešeno pouze odskoky, které zvětšovaly ochlazované plochy a v zimě braly jižním prosklením potřebné solární zisky. Zároveň byly rozsáhlé pomocné a hospodářské prostory umístěny do tepelně-izolační obálky, čímž vznikala obrovská potřeba energie na vytápění.

Základem nového konceptu bylo optické rozčlenění velké hmoty na jednotlivé funkční celky, které kombinováním tvaru střech a materiálů fasád vytvořilo pocit podhorské usedlosti - více budov se společným dvorem. „Usedlost“ tvoří tři rozdílně natočené objekty s dřevěným obkladem a sedlovými střechami (obytná část, stodola, kryté parkování), které jsou propojeny částmi s kamenným obkladem a plochou vegetační střechou (dvougaráž, wellness).

Vytápěnou plochu jsme po analýze zmenšili téměř na polovinu a provoz wellnessu kvůli odlišným požadavkům na vlhkost a teplotu oddělili od obytné části. Ta je navržena v jednoduchém kompaktním tvaru s obytným podkrovím. Přesah střechy před panoramatické prosklení je výpočtem navržen jen v takové míře, aby stínil v létě, ale v zimě pouštěl slunce do interiéru. Odskoky na fasádách jsou tvořeny hlavně konstrukcemi mimo tepelnou obálku, aby byl dosažen co nejlepší faktor tvaru - tedy kompaktní a energeticky efektivní tvar vytápěné části stavby.