---
title: Dom so šikmými stĺpmi
description: Návrh štýlového domu pre štvorčlennú rodinu. V Habitat konfigurátore sme skombinovali optimalizovanú centrálnu dispozíciu a luxusné stvárnenie architektúry. Všetky presklenia smerom do záhrady majú nadštandarné rozmery, ktoré nadväzujú na výšku tienenia a prekrytia terasy. Na fasáde je použitá kombinácia tehlového obkladu s bielou omietkou, doplnenou antracitovými rámami okien.
tags: ["habitat-konfigurator"]
pubDate: 2025-08-20

vykurovanaPlocha: 134
uzitkovaPlocha: 134
pocetIzieb: 5
rozmeryDomu: 16,875m x 11,875m
---

Dom je nakonfigurovaný z troch traktov – základom je centrálna obývačka do tvaru L, na ktorú je napojený rodičovský trakt so samostatnou kúpeľňou a trakt pre deti a návštevy. Chodba v detskej časti domu je na obývačku prepojená dvomi posuvnými dverami, ktoré pri otvorenej polohe vytvárajú dojem rozšíreného obytného priestoru. Z podlahovej plochy domu 134 m<sup>2</sup> tvorí vďaka dômyselnej dispozícii chodba len 8m m<sup>2</sup>, a aj tie sú využiteľné ako spoločný šatník alebo úložný priestor.

Dom je prestrešený plochou vegetačnou strechou, ktorá pomáha udržovať teplotnú stabilitu miestností a zlepšuje mikroklímu okolia. Predsadenie detských izieb pred hlavnú fasádu umožňuje zakomponovať prekrytie terasy do hmoty domu a chrániť najväčšie presklenia pred prehrievaním samotnou architektúrou. Priestranná krytá terasa ponúka široké využitie, priamy prístup z obývačky a spálne, a svojim umiestnením zároveň nenarúša súkromie detských izieb.

Návrh domu vznikol s využitím služby <strong>Habitat konfigurátor</strong>. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať.

   
