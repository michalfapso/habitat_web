---
title: Dom L s tehlovým obkladom
description: Návrh štýlového domu pre trojčlennú rodinu. V rámci Habitat konfigurátora sme vybrali moderné stvárnenie architektúry a luxusné detaily, ako je nadštandardná výška presklení alebo tehlový obklad. Pri konkrétnej orientácii a lokalite pozemku stačilo pre zamedzenie letného prehrievania čiastočné vyloženie plochej vegetačnej strechy pred južnú fasádu.
tags: ["habitat-konfigurator"]
order: 2

vykurovanaPlocha: 114
uzitkovaPlocha: 135
pocetIzieb: 4
rozmeryDomu: 16,35m x 14,8m
---

Dom je nakonfigurovaný z dvoch traktov, ktoré sa stretávajú vo vstupných priestoroch a vytvárajú pôdorys v tvare L. Na pozemok je osadený v juho-západnej orientácii, smerujúc hlavné presklenia do vnútorného dvora. Dispozícia domu je rozdelená na spoločenskú a súkromnú zónu. Trakt súkromnej zóny obsahuje spálňu so šatníkom, detskú izbu, pracovňu a hygienické zázemie. Spoločenskú zónu tvorí veľký priestor obývačky s kuchyňou a jedálňou, ktorý je preskleniami prepojený so záhradou a krytou terasou. Tá je prístupná aj z chodby v súkromnej zóne, ktorú zároveň nadštandardne presvetľuje a opticky skracuje. Umiestnením krytej terasy v srdci dispozície je vytvorený pocit poloátria a maximálneho súkromia.

Terasa je prekrytá bioklimatickou pergolou s otočnými lamelami, takže v prípade potreby vie prepúšťať rozptýlené svetlo hlboko do interiéru domu. Všetky presklenia smerom do záhrady majú nadštandarnú výšku, ktorá nadväzuje na výšku tienenia a prekrytia terasy. Tienenie je riešené vyložením stropnej dosky a vegetačnej strechy, bez potreby dodatočných stĺpov.

Návrh domu vznikol s využitím služby **Habitat konfigurátor**. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať.
