---
title: Dům L s cihlovým obkladem
description: Návrh stylového domu pro tříčlennou rodinu. V rámci Habitat konfigurátoru jsme vybrali moderní ztvárnění architektury a luxusní detaily, jako je nadstandardní výška prosklení nebo cihlový obklad. Při konkrétní orientaci a lokalitě pozemku stačilo pro zamezení letního přehřívání částečné vyložení ploché vegetační střechy před jižní fasádu.
tags: ["habitat-konfigurator"]
otherProjects: ["dom-s-dlhou-pergolou","dom-s-drevenym-obkladom","dom-pod-borovicami"]
order: 2

vykurovanaPlocha: 114
uzitkovaPlocha: 135
pocetIzieb: 4
rozmeryDomu: 16,35m x 14,8m
---

Dům je nakonfigurován ze dvou traktů, které se setkávají ve vstupních prostorách a vytvářejí půdorys ve tvaru L. Na pozemek je osazen v jiho-západní orientaci, směřujíc hlavní prosklení do vnitřního dvora. Dispozice domu je rozdělena na společenskou a soukromou zónu. Trakt soukromé zóny obsahuje ložnici se šatnou, dětský pokoj, pracovnu a hygienické zázemí. Společenskou zónu tvoří velký prostor obývacího pokoje s kuchyní a jídelnou, který je proskleními propojen se zahradou a krytou terasou. Ta je přístupná i z chodby v soukromé zóně, kterou zároveň nadstandardně prosvětluje a opticky zkracuje. Umístěním kryté terasy v srdci dispozice je vytvořen pocit poloatria a maximálního soukromí.

Terasa je překryta bioklimatickou pergolou s otočnými lamelami, takže v případě potřeby umí propouštět rozptýlené světlo hluboko do interiéru domu. Všechna prosklení směrem do zahrady mají nadstandardní výšku, která navazuje na výšku stínění a překrytí terasy. Stínění je řešeno vyložením stropní desky a vegetační střechy, bez potřeby dodatečných sloupů.

Návrh domu vznikl s využitím služby **Habitat konfigurátor**. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí na daný půdorys, neváhejte se ozvat.
