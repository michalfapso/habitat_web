---
title: Dom s nadčasovým dizajnom
description: Návrh dvojpodlažného domu pre päťčlennú rodinu, ktorá má rada minimalizmus. V Habitat konfigurátore sme vyskladali funkčne prehľadný a veľkostne optimalizovaný pôdorys, ktorý sme doplnili univerzálnymi dizajnovými prvkami a vkusnou kombináciou bielej omietky s dreveným obkladom. Zelená strecha nad prvým podlažím plynulo prechádza do hmoty balkóna, ktorý čiastočne kryje terasu pred dažďom a chráni južné presklenia pred letným prehrievaním. 
tags: ["habitat-konfigurator"]
order: 3

vykurovanaPlocha: 149
uzitkovaPlocha: 165
pocetIzieb: 5
rozmeryDomu: 10m x 15,685m
---

Dom je nakonfigurovaný z dvoch traktov – základom je centrálna obývačka do tvaru L, na ktorú je napojená súkromná zóna, rozvrhnutá na dvoch podlažiach. Obsahuje tri detské izby, spálňu s osobitným šatníkom a hygienické zázemie umiestnené prakticky vedľa schodiska.  V  dispozícii sa funkčným rozdelením podarilo dosiahnuť orientáciu všetkých izieb smerom do záhrady, zatiaľ čo okná vedľajších a technických priestorov sú smerované do ulice. Vďaka centrálnemu usporiadaniu pôdorysu tvoria chodby na oboch podlažiach spolu iba 8m2 z celej podlahovej plochy domu. 

Dom je na pozemku osadený v juho-východnej orientácii, hlavnými preskleniami otvorený smerom do záhrady. Architektúru domu tvorí jednoduchá obdĺžniková hmota s odsadeným druhým nadzemným podlažím. Pohľad zo záhrady ozvláštňujú plné bočnice a drevený akcent zapustenej fasády. Čisté minimalistické línie sú doplnené premyslenými detailmi. Nadštandardná výška presklenia, akcent dreveného obkladu, plochá vegetačná strecha, tienenie a prekrytie terasy riešené v rámci hmoty architektúry – to všetko spolu tvorí moderné a zároveň útulné rodinné bývanie.

Návrh domu vznikol s využitím služby <strong>Habitat konfigurátor</strong>. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať. 


