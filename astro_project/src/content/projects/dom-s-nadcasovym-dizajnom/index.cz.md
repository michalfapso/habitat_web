---
title: Dům s nadčasovým designem
description: Návrh dvoupodlažního domu pro pětičlennou rodinu, která má ráda minimalismus. V Habitat konfigurátoru jsme vyskládali funkčně přehledný a velikostně optimalizovaný půdorys, který jsme doplnili univerzálními designovými prvky a vkusnou kombinací bílé omítky s dřevěným obkladem. Zelená střecha nad prvním podlažím plynule přechází do hmoty balkonu, který částečně kryje terasu před deštěm a chrání jižní prosklení před letním přehříváním.
tags: ["habitat-konfigurator"]
order: 3

vykurovanaPlocha: 149
uzitkovaPlocha: 165
pocetIzieb: 5
rozmeryDomu: 10m x 15,685m
---

Dům je nakonfigurován ze dvou traktů – základem je centrální obývací pokoj do tvaru L, na který je napojena soukromá zóna, rozvržená na dvou podlažích. Obsahuje tři dětské pokoje, ložnici s oddělenou šatnou a hygienické zázemí umístěné prakticky vedle schodiště. V dispozici se funkčním rozdělením podařilo dosáhnout orientace všech pokojů směrem do zahrady, zatímco okna vedlejších a technických prostor jsou směřována do ulice. Díky centrálnímu uspořádání půdorysu tvoří chodby na obou podlažích dohromady pouze 8m2 z celé podlahové plochy domu.

Dům je na pozemku osazen v jihovýchodní orientaci, hlavními proskleními otevřený směrem do zahrady. Architekturu domu tvoří jednoduchá obdélníková hmota s odsazeným druhým nadzemním podlažím. Pohled ze zahrady ozvláštňují plné bočnice a dřevěný akcent zapuštěné fasády. Čisté minimalistické linie jsou doplněny promyšlenými detaily. Nadstandardní výška prosklení, akcent dřevěného obkladu, plochá vegetační střecha, stínění a překrytí terasy řešené v rámci hmoty architektury – to vše dohromady tvoří moderní a zároveň útulné rodinné bydlení.

Návrh domu vznikl s využitím služby <strong>Habitat konfigurátor</strong>. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí pro daný půdorys, neváhejte se ozvat.