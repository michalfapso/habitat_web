---
title: Dům se saunou <br>na Pováží
description: Návrh domu pro mladou čtyřčlennou rodinu. Při spolupráci s klienty jsme nejprve podrobně probrali a zhodnotili potřebu či velikost jednotlivých prostor, abychom společně sladili očekávání a rozpočet stavby. Následně byl celý návrh řešen s ohledem na jednoduchost konstrukčních a architektonických prvků - vznikl tak racionální, ale proporčně a výrazově vkusný rodinný dům.
tags: ["domov-na-mieru"]
otherProjects: ["novostavby-na-kysuciach","prakticky-dom-v-lamaci","dom-v-zahrade"]
order: 18

vykurovanaPlocha: 138
uzitkovaPlocha: 184
pocetIzieb: 5
lokalita: Stupné, okres Považská Bystrica
---

Rodinný dům je navržen jako jednoduchý bílý kvádr se zelenou střechou, který je ozvláštněn odebráním hmoty hlavní terasy. Toto jiho-západní vybrání je akcentováno změnou struktury a barvy omítky. Princip bílého obalu a pískového vnitřku podtrhuje architektonické ztvárnění pergoly, chránící terasu před deštěm a velké prosklené plochy před nežádoucím letním sluncem.

Vzhledem k optimalizaci ceny stavby je dispozice rozvržena centrálně, čímž s minimem chodbových prostor naplňuje požadovaný rozsah pokojů. Jediná chodba je zároveň navržena jako průchozí šatník, který lze posuvnými dveřmi jednoduše propojit se zbytkem domu.

Zajímavostí je návrh vestavěné finské sauny - kvůli výkyvům teplot při provozu je podstatné vyčlenit ji z tepelně-izolační obálky domu. Navrhli jsme ji v rámci hmoty nevytápěných skladových prostor a garáže, s vlastní odpočinkovou terasou v maximálním soukromí. Přístupná je ze zahrady nebo přes hlavní koupelnu, která slouží i jako ochlazovna.