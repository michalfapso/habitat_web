---
title: Usadlosť <br>na Červenej Hore
description: Návrh nového bývania pre päťčlennú rodinu, ktorá sa z mesta presťahovala na stredoslovenské lazy. Dom citlivo reaguje na miestnu architektúru a nemá za cieľ ju modernými prvkami pretvárať, ale dotvárať.  S klientmi sme spolupracovali od výberu pozemku, cez architektonickú štúdiu a projekčné práce až po autorský dozor pri realizácii stavby.
tags: ["Domov na mieru"]
pubDate: 2025-08-20

vykurovanaPlocha: 138
uzitkovaPlocha: 147
pocetIzieb: 5
lokalita: Krupina, Červená Hora
---

Architektonický koncept domu vychádza z dialógu vidieckeho a moderného. Vidiecke je reprezentované hlavnou hmotou domu - je navrhnutá ako klasická stavba so škridlovou sedlovou strechou, bielou omietkou, priznanými dažďovými žľabmi a oknami olemovanými šambránami. Jediný moderný prvok viditeľný od ulice je stvárnenie nevykurovaného skladu a prekrytia vstupu. Tento moment človeku napovie, že niečo zaujímavé sa bude odohrávať mimo jeho zorného poľa.

Prekrytie vstupu a sklad je už súčasťou modernej hmoty domu, ktorá obsahuje obytnú časť pre rodičov a veľkú pracovňu - novodobé krídlo dispozície, navrhnuté s drevenou fasádou a plochou vegetačnou strechou. Táto strecha prekrýva aj juhovýchodnú terasu, týčiacu sa najvyššie nad terén a poskytujúcu panoramatický výhľad na okolie.

Fasáda smerom do záhrady je kombináciou oboch hmôt (drevená fasáda, biela hlinená omietka), s preskleniami až po podlahu (kvôli solárnym ziskom a priamym východom z izieb aj na juhozápadnú terasu). Juhozápadná terasa je tienená pergolou (vhodnou aj na porastenie popínavými rastlinami), ktorá v zime netieni a v lete sa potiahne textíliou, čím sa zamedzí prehrievaniu interiéru. Výškový rozdiel medzi terasou a záhradou je vyriešený hrou klasických a sedacích schodov.


