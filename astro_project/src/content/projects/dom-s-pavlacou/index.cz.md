---
title: Dům s pavlačí
description: Návrh domu pro pěti- až šestičlennou rodinu, který kombinuje tradiční tvarosloví s nadstandardními detaily vysokých prosklení a dřevěného obkladu. V Habitat konfigurátoru jsme vytvořili prostorný podélný půdorys, umístěný na širokém pozemku. Dům definuje přesah sedlové střechy před jižní fasádu, který podél terasy vytváří pavlač a stíní prosklení před vysokým letním sluncem.
tags: ["habitat-konfigurator"]
pubDate: 2025-08-20

vykurovanaPlocha: 131
uzitkovaPlocha: 167
pocetIzieb: 5
rozmeryDomu: 19,465m x 10m
---

Dům je nakonfigurován ze tří traktů – základem je centrální obývací pokoj do tvaru L, na který je napojen rodičovský trakt se samostatnou koupelnou a velký trakt pro tři až čtyři děti. Tento trakt obsahuje hygienické zázemí s koupelnou a odděleným wc. Většina pokojů je orientována prosklením do zahrady, s přímým východem na pavlač a společnou terasu.

Architekturu domu tvoří jednoduchá obdélníková hmota se sedlovou střechou. Pohled ze zahrady ozvláštňují plné bočnice a dřevěný akcent zapuštěné fasády. Díky konstrukci vykonzolovaného sbíjeného krovu mimo tepelnou obálku jde o technicky jednoduché řešení, které bez dodatečných sloupů vytváří designové stínění oken a zčásti chrání terasu před deštěm.

Návrh domu vznikl s využitím služby Habitat konfigurátor. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí na daný půdorys, neváhejte se ozvat.