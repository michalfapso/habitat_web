---
title: Dům s dřevěným obkladem
description: Návrh domu pro čtyřčlennou rodinu, která preferuje přírodní materiály. Architektura vychází z možností Habitat konfigurátoru – dům je složen z tradiční hmoty se sedlovou střechou a moderního křídla s plochou vegetační střechou. Tyto hmoty jsou odlišeny ztvárněním fasády – velkoplošný dřevěný obklad nebo bílá omítka s jemnou liniovou strukturou. Terasa je krytá bioklimatickou pergolou, která zároveň chrání dům před letním přehříváním.
tags: ["habitat-konfigurator"]
order: 10

vykurovanaPlocha: 133
uzitkovaPlocha: 133
pocetIzieb: 5
rozmeryDomu: 16,875m x 11,875m
---


Dům je nakonfigurován ze tří traktů – základem je centrální obývací pokoj do tvaru L, na který je napojen rodičovský trakt se samostatnou koupelnou a trakt pro děti a návštěvy. Obývací pokoj, jídelna a ložnice jsou zastřešeny sedlovou střechou, zatímco zbytek dispozice tyto prostory obklopuje hmotou s plochou vegetační střechou. Chodba v dětské části domu je na obývací pokoj napojena dvěma posuvnými dveřmi, které při otevřené poloze vytvářejí dojem rozšířeného obytného prostoru. Z podlahové plochy domu 133 m<sup>2</sup> tvoří díky důmyslné dispozici chodba jen 8 m<sup>2</sup>, a i ty jsou využitelné jako společná šatna nebo úložný prostor.

Všechna hlavní prosklení jsou orientována na jihovýchod. Předsazení traktu s dětskými pokoji před fasádu „dřevěné“ hmoty nám v létě pomáhá odstínit část nepotřebných solárních zisků, nechávajíc prostor pro polední a večerní prosvětlení obývacího pokoje.

Návrh domu vznikl s využitím služby <strong>Habitat konfigurátor</strong>. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí na daný půdorys, neváhejte se ozvat.