---
title: Dom s dreveným obkladom
description: Návrh domu pre štvorčlennú rodinu, ktorá preferuje prírodné materiály. Architektúra vychádza z možností Habitat konfigurátora – dom je zložený s tradičnej hmoty so sedlovou strechou a moderného krídla s plochou vegetačnou strechou. Tieto hmoty sú odlíšené stvárnením fasády – veľkoplošný drevený obklad alebo biela omietka s jemnou líniovou štruktúrou. Terasa je krytá bioklimatickou pergolou, ktorá zároveň chráni dom pred letným prehrievaním.
tags: ["habitat-konfigurator"]
otherProjects: ["dom-s-kontrastom","dom-s-otvorenym-krovom","dom-s-vikierom-pri-ruzomberku"]
order: 10

vykurovanaPlocha: 133
uzitkovaPlocha: 133
pocetIzieb: 5
rozmeryDomu: 16,875m x 11,875m
---


Dom je nakonfigurovaný z troch traktov – základom je centrálna obývačka do tvaru L, na ktorú je napojený rodičovský trakt so samostatnou kúpeľňou a trakt pre deti a návštevy. Obývačka, jedáleň a spálňa sú prestrešené sedlovou strechou, zatiaľ čo zbytok dispozície tieto priestory obklopuje hmotou s plochou vegetačnou strechou. Chodba v detskej časti domu je na obývačku napojená dvomi posuvnými dverami, ktoré pri otvorenej polohe vytvárajú dojem rozšíreného obytného priestoru. Z podlahovej plochy domu 133 m<sup>2</sup> tvorí vďaka dômyselnej dispozícii chodba len 8 m<sup>2</sup>, a aj tie sú využiteľné ako spoločný šatník alebo úložný priestor.

Všetky hlavné presklenia sú orientované na juhovýchod. Predsadenie traktu s detskými izbami pred fasádu „drevenej“ hmoty nám v lete pomáha odtieniť časť nepotrebných solárnych ziskov, nechávajúc priestor na obedné a večerné presvetlenie obývačky.

Návrh domu vznikol s využitím služby <strong>Habitat konfigurátor</strong>. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať.


