---
title: Dům pro <br>velkou rodinu
description: Návrh dvoupodlažního domu s dostatkem prostoru pro šest a vícečlennou rodinu. V Habitat konfigurátoru jsme vybrali konstrukčně jednoduché detaily a kombinaci hmot s plochou a sedlovou střechou. Díky použití širokého vikýře má dům při pohledu z exteriéru příjemné měřítko a po vstupu dovnitř svou velikostí příjemně překvapí.
tags: ["habitat-konfigurator"]
order: 8

vykurovanaPlocha: 175
uzitkovaPlocha: 175
pocetIzieb: 7
rozmeryDomu: 14,475 x 14,8m
---

Dům je nakonfigurován ze dvou traktů, které se setkávají ve vstupních prostorách a vytvářejí půdorys ve tvaru L. Na pozemek je osazen tak, aby hlavní prosklení do obývacího pokoje a pokojů byla orientována na jih, čímž poskytují domu v zimě dostatečné množství solárních zisků.

Dispozice domu je rozdělena na společenskou a soukromou zónu. Trakt soukromé zóny je rozvržen na dvou podlažích, se schodištěm a hygienickým zázemím umístěným prakticky v blízkosti vstupních prostor. Obsahuje šest pokojů, které jsou díky své velikosti variabilně použitelné, ať už pro potřeby ložnice nebo dětských pokojů pro jedno/dvě děti. Pokoje ve druhém podlaží jsou navrženy v obytném podkroví, avšak díky velkému vikýři jsou plnohodnotně využitelné a dostatečně prosvětlené. Společenskou zónu tvoří velký prostor obývacího pokoje s kuchyní a jídelnou, opticky propojený s exteriérem širokými proskleními. Ty jsou orientovány na jih (kvůli výhledu a solárním ziskům) a také na západ, tvořící plynulé propojení mezi jídelnou a velkou terasou.

Při návrhu v Habitat konfigurátoru jsme kladli důraz na architektonické prvky s jednoduchou realizací a nižším zatížením rozpočtu. Dům definuje kombinace bílé a hnědé škrábané omítky, s dominantním vikýřem na plechové sedlové střeše. Stínění prosklení je řešeno exteriérovými žaluziemi a dřevěnou pergolou, která se dá v případě potřeby zrealizovat i jako samonosná v pozdější fázi výstavby.

Návrh domu vznikl s využitím služby <strong>Habitat konfigurátor</strong>. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí na daný půdorys, neváhejte se ozvat.