---
title: Dom v záhrade
description: Návrh praktického domu pre trojčlennú rodinu. Habitat konfigurátor nám umožnil jednoducho skombinovať pôdorys bez veľkostných kompromisov s rozpočtovo optimalizovaným zovňajškom domu. V architektúre sme vybrali konštrukčne jednoduché detaily a vkusnú kompozíciu hmôt s plochou alebo sedlovou strechou. Nevykurované podkrovie je využité ako veľký úložný priestor.
tags: ["habitat-konfigurator"]
pubDate: 2025-08-20

vykurovanaPlocha: 99
uzitkovaPlocha: 99
pocetIzieb: 3
rozmeryDomu: 11,975m x 14,8m
---

Dom je nakonfigurovaný z dvoch traktov, ktoré sa stretávajú vo vstupných priestoroch a vytvárajú pôdorys v tvare L. Na pozemok je osadený v juho-západnej orientácii, smerujúc hlavné presklenia na spoločnú terasu, chránenú od ulice vyššou hmotou domu. Dispozícia domu je rozdelená na spoločenskú a súkromnú zónu. Trakt súkromnej zóny obsahuje spálňu so šatníkom, detskú izbu a hygienické zázemie. Spoločenskú zónu tvorí veľký priestor obývačky s kuchyňou a jedálňou, opticky prepojený s exteriérom širokým presklením. Tieto presklenia orientované na západ sú tienené exteriérovými žalúziami, južné okná do izieb sú naopak efektívne zatienené drevenou pergolou. Tá sa v prípade optimalizácie rozpočtu dá zrealizovať aj ako samonosná v neskoršej fáze výstavby.

Návrh domu vznikol s využitím služby <strong>Habitat konfigurátor</strong>. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať.

   
