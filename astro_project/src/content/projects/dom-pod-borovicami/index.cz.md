---
title: Dům pod borovicemi
description: Návrh domu v lukrativní lokalitě ve svahu nad Bratislavou. Zadáním od klienta bylo zhodnotit a dopracovat existující architektonickou studii. Soustředili jsme se hlavně na optimalizaci energetiky a dispozice, při které se nám podařilo úpravami ušetřit 55 m<sup>2</sup> z vytápěných prostor a plochu chodeb zmenšit na polovinu. Následně jsme se dohodli na další spolupráci při projekční činnosti a aktuálně je stavba v povolovacím procesu.
tags: ["domov-na-mieru"]
order: 4

vykurovanaPlocha: 156
uzitkovaPlocha: 190
pocetIzieb: 5
lokalita: Bratislava, Záhorská Bystrica - Plánky
---

Návrh vychází z existující architektonické studie a navazuje na prostorové rozvržení objektu na pozemku. Dům je rozdělen na tři křídla, která na sebe navazují v atypických úhlech. Při zachování specifik původního návrhu je dům umístěn tak, aby navzdory své velikosti nenarušoval měřítko prostředí. Díky částečnému zapuštění do terénu a optimálně definované výšce vstupu působí směrem k ulici nenápadně, nechávajíc prostor původní zeleni a vysokým stromům.

Architektonický návrh používá moderní tvarosloví (plochá vegetační střecha, nadstandardní prosklené plochy pro získání solárních zisků), které je ale zasazeno do kontextu pozemku. Zvolené materiály (dřevo, omítka písková / bílá, kámen, vegetační fasáda) reagují na jeho přírodní charakter a inspirují se v barevnosti borovic, které mu dominují.

Jednotlivé trakty jsou odlišeny materiálově i výškově - společenská část má větší světlou i konstrukční výšku a nadstandardně vysoké prosklení. Jednotlivé hmoty sjednocuje velká dřevěná pergola, která stíní terasu umístěnou ve středu polo-atria. Pergola je navržena jako částečně plná (překrytí prostoru před hlavním vstupem) a částečně provětrávaná. Tato část je určena k porostení popínavou zelení a slouží k zamezení letního přehřívání interiéru.
