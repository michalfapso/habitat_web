---
title: Moderní vila <br>v Rusovcích
description: Návrh moderní vily v lukrativní lokalitě, určený pro rozrůstající se rodinu, která preferuje funkční minimalismus a tvarovou jednoduchost. S klientem jsme zahájili spolupráci na architektonické studii a následně prošli kompletním procesem projekce až po realizaci.
tags: ["domov-na-mieru"]
otherProjects: ["dom-s-cortenom-pri-piestanoch","dom-s-lamelami-pri-nitre","dom-s-pavlacou"]
order: 11

vykurovanaPlocha: 175
uzitkovaPlocha: 196
pocetIzieb: 5
lokalita: Bratislava, Rusovce
---

Vila svou výškou a tvarem navazuje na sousední zástavbu. Dvě plná podlaží a kompaktní uspořádání vytápěných prostor domu vytvářejí skvělý koncept pro stavbu v pasivním standardu. Tato jednoduchá hmota je doplněna o samostatně stojící garáž, překrytí vstupu navazující na balkon a konstrukci bioklimatické pergoly. Všechny tyto prvky jsou mimo tepelnou obálku domu a umožňují rozehrát architekturu bez vlivu na energetickou úsporu.

Směrem do ulice je architektura introvertní, poskytujíc svým uspořádáním soukromí na zahradě. Fasáda do zahrady je naopak maximálně otevřená kvůli solárním ziskům a kontaktu interiéru s exteriérem. Velká prosklení propojující terasu s obývacím pokojem jsou chráněna před letním sluncem konstrukcí balkonu, na oknech ve druhém nadzemním podlaží jsou proti přehřívání navrženy exteriérové žaluzie.

Na fasádě jsou kombinovány dva druhy omítky - bílá v odstínu Antique a šedá v provedení struktury jemného přírodního betonu. Strukturovanou omítkou jsou zvýrazněny konstrukce balkonu či pergoly a některé plochy mezi okny. Jasné linie doplňuje a zjemňuje zeleň na vegetačních střechách.
