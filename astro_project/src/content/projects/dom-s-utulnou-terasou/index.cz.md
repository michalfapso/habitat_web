---
title: Dům s útulnou terasou
description: Návrh domu pro čtyř- až šestičlennou rodinu s moderním a minimalistickým výrazem. V Habitat konfigurátoru jsme zkombinovali prostorný půdorys s rozpočtově optimalizovaným ztvárněním architektury. Dům definuje kombinace bílé a hnědé škrábané omítky, s ozvláštněním v podobě kryté terasy v srdci dispozice.
---
Dům je nakonfigurován ze dvou traktů, které se setkávají ve vstupních prostorách a vytvářejí půdorys ve tvaru L. Na pozemek je osazen v jiho-východní orientaci, směřujíc hlavní prosklení na společnou terasu a okna dětských pokojů na jih. Dům je zastřešen plochou vegetační střechou, která pomáhá udržovat teplotní stabilitu místností a zlepšuje mikroklima okolí.

Dispozice domu je rozdělena na společenskou a soukromou zónu. Trakt soukromé zóny obsahuje ložnici, nadstandardně velké dětské pokoje, pracovnu a hygienické zázemí. Společenskou zónu tvoří velký prostor obývacího pokoje s kuchyní a jídelnou, několika širokými proskleními propojený se zahradou a krytou terasou. Ta je přístupná i z chodby v soukromé zóně, kterou zároveň nadstandardně prosvětluje a opticky zkracuje. Umístěním kryté terasy v srdci dispozice je vytvořen pocit poloatria a maximálního soukromí.

Návrh domu vznikl s využitím služby <strong>Habitat konfigurátor</strong>. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí na daný půdorys, neváhejte se ozvat.