---
title: Dom s útulnou terasou
description: Návrh domu pre štvor- až šesťčlennú rodinu s moderným a minimalistickým výrazom. V Habitat konfigurátore sme skombinovali priestranný pôdorys s rozpočtovo optimalizovaným stvárnením architektúry. Dom definuje kombinácia bielej a hnedej škrabanej omietky, s ozvláštnením v podobe krytej terasy v srdci dispozície.
tags: ["habitat-konfigurator"]
otherProjects: ["dom-so-sikmymi-stlpmi","dom-v-zahrade","dom-s-lamelami-pri-nitre"]
order: 20

vykurovanaPlocha: 134
uzitkovaPlocha: 170
pocetIzieb: 5
rozmeryDomu: 19,1m x 14,8m
---

Dom je nakonfigurovaný z dvoch traktov, ktoré sa stretávajú vo vstupných priestoroch a vytvárajú pôdorys v tvare L. Na pozemok je osadený v juho-východnej orientácii, smerujúc hlavné presklenia na spoločnú terasu a okná detských izieb na juh. Dom je prestrešený plochou vegetačnou strechou, ktorá pomáha udržovať teplotnú stabilitu miestností a zlepšuje mikroklímu okolia.

Dispozícia domu je rozdelená na spoločenskú a súkromnú zónu. Trakt súkromnej zóny obsahuje spálňu, nadštandardne veľké detské izby, pracovňu a hygienické zázemie. Spoločenskú zónu tvorí veľký priestor obývačky s kuchyňou a jedálňou, viacerými širokými preskleniami prepojený so záhradou a krytou terasou. Tá je prístupná aj z chodby v súkromnej zóne, ktorú zároveň nadštandardne presvetľuje a opticky skracuje. Umiestnením krytej terasy v srdci dispozície je vytvorený pocit poloátria a maximálneho súkromia.

Návrh domu vznikol s využitím služby <strong>Habitat konfigurátor</strong>. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať.

    
