---
title: Dům s cortenem <br>u Piešťan
description: Návrh rodinného domu s luxusní kombinací cortenu a dřeva na fasádě. Klientem jsme byli osloveni pro rychlou ideovou studii, podle které si vybíral mezi architektonickými ateliéry. Jelikož ho naše řešení oslovilo, spolupracovali jsme dále na dokončení architektury a výkresech pro stavební povolení. Klient následně dům realizoval částečně svépomocí, při čemž jsme mu pomáhali vypracováním potřebných konstrukčních detailů v realizační podrobnosti.
tags: ["domov-na-mieru"]
pubDate: 2025-08-20

vykurovanaPlocha: 163
uzitkovaPlocha: 163
pocetIzieb: 6
lokalita: Krakovany, okres Piešťany
---

Záměrem klienta bylo vytvořit jednopodlažní bydlení s moderním architektonickým výrazem. Jelikož šířka pozemku byla vhodná spíše pro dvoupodlažní dům, návrh řeší komplexně jeho umístění a dispozici tak, aby všechny pokoje měly kontakt se zahradou a dostatek solárních zisků. Architekturu domu definují dvě křídla, která jsou rozlišena použitým obkladem. Obklad z cortenu, který je výraznějším prvkem, akcentuje příčnou část s hlavním obytným prostorem kuchyně-obývacího pokoje. Soukromý podélný trakt s dřevěným obkladem opticky chrání dvůr od nejbližšího souseda a přechází až do konstrukce krytých parkovacích míst.

Při dvoutraktové dispozici soukromé části vzniká chodba, kterou částečně zkracuje výhodné umístění vstupní haly. Ke vstupu se prochází krytou pavlačí podél technického zázemí domu. Kvůli limitované šířce pozemku kuchyně-obývací pokoj zasahuje do prostoru podélného traktu, což vytváří zajímavý moment kryté terasy, která tvoří srdce dispozice domu. Svým výhodným umístěním je propojena přímo na jídelnu a zároveň dodává chodbě příjemné přirozené prosvětlení.

Klient chtěl akcentovat obývací pokoj vyšší světlou výškou - návrh to přetavil do dynamického tvaru střech. Zatímco na podélném traktu je šikmina provedena pouze v rovině atiky, na příčném traktu s cortenem je navržen šikmý strop. Architektura se tak v interiéru otevírá jednak směrem k obývacímu sezení, jednak k vysokým prosklením s výhledem do zahrady.