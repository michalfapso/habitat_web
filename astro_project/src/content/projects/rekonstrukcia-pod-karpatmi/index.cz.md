---
title: Rekonstrukce <br>pod Karpaty
description: Návrh komplexní rekonstrukce domu pro rozrůstající se rodinu, která klade důraz na ekologii. Projekt jsme zastřešovali od architektonické studie, přes podklady pro úřady, až po podrobnou realizační dokumentaci a autorský dozor na stavbě. Jedná se o jedinečný projekt, ve kterém se rekonstrukcí podařilo snížit potřebu tepla na vytápění na nižší hodnoty, než definují pasivní standard pro novostavby. Klienti v letošní sezóně utratili za veškerý provoz domu do 120 eur měsíčně, což je položka srovnatelná s dvoupokojovým bytem.
tags: ["domov-na-mieru"]
otherProjects: ["rekonstrukcia-pod-muranom","rodinne-sidlo-pod-tatrami","dom-s-drevenym-obkladom"]
order: 24

vykurovanaPlocha: 246
uzitkovaPlocha: 312
pocetIzieb: 5
lokalita: Modra – Harmónia, okres Pezinok
---

Záměrem klientů bylo vytvořit moderní bydlení respektující původní architekturu. Jelikož velikost domu byla dostatečná, zastavěná plocha se navýšila pouze o tloušťku tepelné izolace. Taktéž bylo možné vyčlenit suterén z tepelně-izolační obálky, čímž klienti ušetřili při realizaci a dalším provozu nemalé finanční prostředky.

Dispozice domu byla původně rozdělena na drobné prostory a orientována pouze směrem do ulice. Odstraněním příček a přesunutím schodiště vznikl v přízemí jednotný obytný prostor, který komunikuje na dvě strany - do ulice je orientováno obývací sezení, do zahrady kuchyně s východem přímo na novou terasu. Tímto zásahem markantně stoupl komfort bydlení bez zvětšení domu.

Zachovány jsou prvky původní architektury - materiálové řešení taškové střechy s přesahem, lemování otvorů šambránami, římsy či barevné rozlišení soklu. Moderní dřevohliníková okna určená pro pasivní domy umožnila zvětšení původních otvorů - výborné izolační vlastnosti zajišťují plusovou energetickou bilanci, tedy dům jimi více energie získá než ztratí. Praktickým přínosem je i lepší prosvětlení interiéru a více výhledů do okolí. Solární zisky pomáhají vytápět interiér v zimě, zároveň je eliminováno letní přehřívání - v tomto případě jsou okna přirozeně stíněna listnatým stromem a přesahem balkonu. Navrženy byly i exteriérové žaluzie, které chrání některá okna před nízkým ranním sluncem.