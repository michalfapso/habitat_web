---
title: Praktický dům <br>v Lamači
description: Návrh rodinného domu v blízkosti historického centra Lamače. S klienty jsme zahájili spolupráci architektonickou studií rekonstrukce rodinného domu, ve které jsme navrhovali eliminovat provozní problémy jednoduchou přístavbou směrem do zahrady. Následně se rozhodli s námi ověřit i možnost novostavby, která by bez kompromisů naplnila jejich aktuální požadavky na bydlení a práci z domova.
tags: ["domov-na-mieru"]
otherProjects: ["rekonstrukcia-na-zahori","rekonstrukcia-pod-karpatmi","dom-l-s-tehlovym-obkladom"]
order: 21

vykurovanaPlocha: 162
uzitkovaPlocha: 162
pocetIzieb: 5
lokalita: Bratislava - Lamač
---

Lokalita se vyznačuje uliční zástavbou se šikmými střechami, v těsné blízkosti památkově chráněné zóny. Návrh má ambici v průhledech od ulice tento charakter podpořit a směrem do zahrady definovat domu novou identitu. Architektonicky je tvořen tradičním tvaroslovím, které doplňuje moderní trakt s plochou vegetační střechou. Hlavní hmota je navržena se sedlovou střechou a obytným podkrovím, které je kvůli využitelnosti vnitřního prostoru a solárním ziskům doplněno širokým jižním vikýřem.

Dispozičně je dům rozčleněn na dvě ramena, která se protínají v místě schodiště a haly. V příčném křídle je umístěna i prostorná pracovna, atypicky orientovaná spolu s obývacím pokojem na hlavní terasu. Je přizpůsobena pro častou práci z domova a setkání s klienty - díky druhým dveřím je možný přímý přístup z haly.

Návrh pracuje se světle šedou omítkou, která je doplněna hrubozrnnou strukturovanou omítkou v barvě rámů oken (pískově-hnědý odstín). Tato strukturovaná omítka akcentuje kompozici okenních otvorů na jednotlivých fasádách a opticky propojuje prosklení v přízemí mezi dvoupodlažní a jednopodlažní hmotou domu. Jižní prosklení jsou stíněna hliníkovou pergolou nebo exteriérovými žaluziemi.