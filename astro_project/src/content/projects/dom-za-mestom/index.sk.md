---
title: Dom za mestom
description: Návrh kompaktného domu pre trojčlennú rodinu. Habitat konfigurátor nám umožnil jednoducho skombinovať veľkostne optimalizovaný pôdorys s elegantným zovňajškom domu. Nadštandardná výška presklenia, akcenty dreveného obkladu, plochá vegetačná strecha, tienenie a prekrytie terasy riešené v rámci hmoty architektúry – to všetko spolu tvorí moderné a zároveň útulné rodinné bývanie.
tags: ["habitat-konfigurator"]
pubDate: 2025-08-20

vykurovanaPlocha: 99
uzitkovaPlocha: 99
pocetIzieb: 3
rozmeryDomu: 11,975m x 14,8m
---

Dom je nakonfigurovaný z dvoch traktov, ktoré sa stretávajú vo vstupných priestoroch a vytvárajú pôdorys v tvare L. Na pozemok je osadený v juho-západnej orientácii smerujúc hlavné presklenia na spoločnú terasu a výhľad do záhrady. Dispozícia domu je rozdelená na spoločenskú a súkromnú zónu. Trakt súkromnej zóny obsahuje spálňu so šatníkom, detskú izbu a hygienické zázemie. Spoločenskú zónu tvorí veľký priestor obývačky s kuchyňou a jedálňou, opticky prepojený s exteriérom širokými preskleniami. Tie sú orientované na juh (kvôli výhľadu a solárnym ziskom) a aj na západ, tvoriac plynulé prepojenie medzi jedálňou a veľkou terasou.

Terasa je chránená pred dažďom veľkým vyložením vegetačnej strechy, ktoré zároveň chráni dom pred letným prehrievaním. Presné rozmery tohto tienenia boli definované pomocou analýzy solárnych ziskov a tepelných strát domu, tak aby bolo dosiahnuté optimálne vnútorne prostredie v priebehu celého roka.

Návrh domu vznikol s využitím služby <strong>Habitat konfigurátor</strong>. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať.

   

