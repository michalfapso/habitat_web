---
title: Dům za městem
description: Návrh kompaktního domu pro tříčlennou rodinu. Habitat konfigurátor nám umožnil jednoduše zkombinovat velikostně optimalizovaný půdorys s elegantním zevnějškem domu. Nadstandardní výška prosklení, akcenty dřevěného obkladu, plochá vegetační střecha, stínění a překrytí terasy řešené v rámci hmoty architektury – to vše spolu tvoří moderní a zároveň útulné rodinné bydlení.
tags: ["habitat-konfigurator"]
otherProjects: ["dom-l-s-tehlovym-obkladom","dom-s-dlhou-pergolou","prakticky-dom-v-lamaci"]
order: 30

vykurovanaPlocha: 99
uzitkovaPlocha: 99
pocetIzieb: 3
rozmeryDomu: 11,975m x 14,8m
---

Dům je nakonfigurován ze dvou traktů, které se setkávají ve vstupních prostorách a vytvářejí půdorys ve tvaru L. Na pozemek je osazen v jiho-západní orientaci směřujíc hlavní prosklení na společnou terasu a výhled do zahrady. Dispozice domu je rozdělena na společenskou a soukromou zónu. Trakt soukromé zóny obsahuje ložnici se šatnou, dětský pokoj a hygienické zázemí. Společenskou zónu tvoří velký prostor obývacího pokoje s kuchyní a jídelnou, opticky propojený s exteriérem širokými proskleními. Ty jsou orientovány na jih (kvůli výhledu a solárním ziskům) a také na západ, tvoříc plynulé propojení mezi jídelnou a velkou terasou.

Terasa je chráněna před deštěm velkým vyložením vegetační střechy, které zároveň chrání dům před letním přehříváním. Přesné rozměry tohoto stínění byly definovány pomocí analýzy solárních zisků a tepelných ztrát domu, tak aby bylo dosaženo optimálního vnitřního prostředí v průběhu celého roku.

Návrh domu vznikl s využitím služby <strong>Habitat konfigurátor</strong>. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí na daný půdorys, neváhejte se ozvat.