---
title: Dom s kontrastom
description: Návrh domu pre štvorčlennú rodinu, ktorý spája prírodné materiály a modernú architektúru. V Habitat konfigurátore sme skombinovali dve hmoty -  tradičný kváder so sedlovou strechou a dreveným obkladom a biele moderné krídlo s plochou vegetačnou strechou. Tento trakt je obohatený o prekrytie terasy vykonzolovaním stropnej konštrukcie, ktorého rozmery vychádzajú z analýzy preslnenia a orientácie pozemku.
---
Dom je nakonfigurovaný z dvoch traktov, ktoré sa stretávajú vo vstupných priestoroch a vytvárajú pôdorys v tvare L. Na pozemku sa dom otvára diagonálne smerom na juh a orientuje hlavné presklenia na spoločnú terasu a výhľad do záhrady. Dispozícia domu je rozdelená na spoločenskú a súkromnú zónu. Trakt súkromnej zóny obsahuje spálňu so šatníkom, dve detské izby a hygienické zázemie. Spoločenskú zónu tvorí veľký priestor obývačky s kuchyňou a jedálňou, opticky prepojený s exteriérom širokými preskleniami. Tie sú orientované na juho-západ (kvôli výhľadu a solárnym ziskom) a aj na juho-východ, tvoriac plynulé prepojenie medzi jedálňou a veľkou terasou.

Návrh domu obsahuje nadštandardné prvky - výšku presklení a ich zjednotenie s presahom plochej strechy, veľkoplošný drevený obklad v rôznej orientácii kladenia latí, dizajnovú bielu omietku s jemnou líniovou štruktúrou.

Návrh domu vznikol s využitím služby <strong>Habitat konfigurátor</strong>. Ak by vás zaujímalo, aké ďalšie možnosti dispozície konfigurátor otvára alebo koľko stvárnení architektúry ponúka na daný pôdorys, neváhajte sa ozvať.

