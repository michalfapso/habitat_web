---
title: Dům s dlouhou pergolou
description: Návrh cenově dostupného domu pro tříčlennou rodinu. Při návrhu v Habitat konfigurátoru jsme kladli důraz na architektonické prvky s jednoduchou realizací a menším zatížením rozpočtu. Dům před přehříváním chrání dřevěná pergola, jejíž rozměry byly při konfiguraci na pozemek přesně vypočítány - tak, aby v létě stínila vysoké slunce a v zimě ho naopak vpustila do interiéru.
---
Dům je nakonfigurován ze dvou traktů – základem je centrální obývací pokoj do tvaru L, na který je napojen soukromý trakt s ložnicí, dětským pokojem a hygienickým zázemím. Všechny pokoje jsou orientovány na jih, s východem na širokou terasu. Architektura pracuje s cenově dostupnými řešeními – dům je přestřešen sbíjeným krovem mimo tepelnou obálku, prosklení mají standardní výšku a na fasádě je použita kombinace omítek. Stínění je řešeno dřevěnou pergolou, která se dá v případě potřeby zrealizovat i jako samonosná v pozdější fázi výstavby.

Návrh domu vznikl s využitím služby <strong>Habitat konfigurátor</strong>. Pokud by vás zajímalo, jaké další možnosti dispozice konfigurátor otevírá nebo kolik ztvárnění architektury nabízí na daný půdorys, neváhejte se ozvat.