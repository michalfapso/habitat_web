---
title: "Novinky z dílny Habitat: Představujeme tři jedinečné realizace Domů na míru."
slug: novinky-tri-realizace-domu-na-miru
description: "Rádi bychom se s vámi podělili o tři unikátní projekty z naší dílny, které jsou aktuálně v různých stádiích výstavby."
date: "2024-10-10"
---

Rádi bychom se s vámi podělili o tři unikátní projekty z naší dílny, které jsou aktuálně v různých stádiích výstavby.

## Dům s cortenem u Piešťan

Záměrem klienta bylo vytvořit jednopodlažní bydlení s moderním architektonickým výrazem. Jelikož šířka pozemku byla vhodná spíše pro dvoupodlažní dům, návrh řeší komplexně jeho umístění a dispozici tak, aby měly všechny pokoje kontakt se zahradou a dostatek solárních zisků. Architekturu domu definují dvě křídla, která jsou rozlišena použitým obkladem. Obklad z cortenu, který je výraznějším prvkem, akcentuje příčnou část s hlavním obytným prostorem kuchyně s obývacím pokojem. Soukromý podélný trakt s dřevěným obkladem opticky chrání dvůr od nejbližšího souseda a přechází až do konstrukce krytých parkovacích míst.

Rodinný dům je dokončen a máme velkou radost, že klienti si kvalitu nového bydlení velmi pochvalují. Maximální propojení interiéru s exteriérem prostřednictvím velkých prosklení, ekologický zdroj tepla tepelné čerpadlo s hloubkovým vrtem, prvotřídní technologie řízeného větrání s rekuperací, stropního vytápění a chlazení, výrazně moderní architektura. To jsou hlavní přednosti této opravdu zdařilé realizace, na kterou jsme hrdí.

Více o tomto projektu se dozvíte zde: https://habitat.sk/projekty/dom-s-cortenom-pri-piestanoch/



## Dům s bazénem v Rusovcích

Návrh rodinného domu pracuje s tradičným tvaroslovím, nepopírajíc atmosféru lokality. Toto tvarosloví kombinuje s moderními prvky, které se objevují například v různé barevnosti omítek nebo využití nadstandardních prosklení a konstrukcí jejich stínění.

Rodinný dům je navržen jako jednopodlažní se sedlovou střechou. Tvar je přizpůsoben rozsahu zadání a optimalizaci solárních zisků — L s orientací hlavních prosklení na jihozápad. Dům má centrální dispozici, která minimalizuje rozsah chodeb. Hlavní obytný prostor je orientován do zahrady, propojený s exteriérem panoramatickým prosklením s dvěma posuvnými křídly. Prostor mezi rameny dispozice je využit pro prostornou terasu, překrytou bioklimatickou pergolou. Ta vytváří svými otočnými lamelami příjemné pobytové prostředí během celého roku a chrání velká prosklení v létě před nadměrným přehříváním. Přímo z terasy je přístupný exteriérový bazén.

V současnosti se dokončují poslední sadové úpravy a čekáme na kolaudaci. Klienti se připravují na stěhování do nového domu, který je navržen přesně podle jejich představ a zrealizován v souladu s našimi nejvyššími kritérii na kvalitu. Zkouškou správnosti stavby je Blower Door test, kde tento dům obstál na výbornou.

Více o tomto projektu se dozvíte zde: https://habitat.sk/projekty/dom-s-bazenom-v-rusovciach/



## Moderní vila v Rusovcích

Vila svou výškou a tvarem navazuje na sousední zástavbu. Dvě plná podlaží a kompaktní uspořádání vytápěných prostor domu vytvářejí skvělý koncept pro stavbu v pasivním standardu. Tato jednoduchá hmota je doplněna o samostatně stojící garáž, překrytí vstupu navazující na balkon a konstrukci bioklimatické pergoly. Všechny tyto prvky jsou mimo tepelnou obálku domu a umožňují rozehrát architekturu bez vlivu na energetickou úsporu.

Velká prosklení propojující terasu s obývákem jsou chráněna před letním sluncem konstrukcí balkonu, na oknech ve druhém nadzemním podlaží jsou proti přehřívání navrženy exteriérové žaluzie.

Tento projekt je právě ve výstavbě. Máme osazená hliníková okna na předsazenou montáž, ve stropní desce jsou zality rozvody vzduchotechniky a stropního chlazení. Aktuálně se dokončují vnitřní rozvody. Na dodržení projektové dokumentace a kvalitě zhotovení si dáváme záležet. Díky použití materiálů s vysokou tepelnou akumulací, chráněných kvalitní spojitou tepelněizolační obálkou a efektivního stínění, bude mít dům výbornou teplotní stabilitu v mrazech i letních vedrech. Moderní technologické vybavení domu zajistí nejvyšší kvalitu vnitřního prostředí a efektivní provoz s minimálními náklady. Těšíme se na dokončení a jsme si jisti, že klient bude s výsledkem nad očekávání spokojen.

Více o tomto projektu se dozvíte zde: https://habitat.sk/projekty/moderna-vila-v-rusovciach/


